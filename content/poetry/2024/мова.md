---
title: Мова
toc: true
tags:
categories:
series:
date: '2024-12-29'
lastmod: '2024-12-29'
draft: false
---

<!--more-->

Ми говоримо різними мовами \
Мовою ніжності пристрасті таємниць \
Мовою поки що невідомою \
Реченням кинутим горілиць \
Ми говоримо мовою зброї \
Мовою тіла травного збою \
Мовою досвіду досліду дотику \
Мовою спротиву \
Мовою оклику \
Мовою погляду розгляду розладу \
Мовою розпачу \
Мовою господу \
Мовою клопоту крові та поту \
Мовою розквіту лоскоту анекдоту \
Ми говоримо різними мовами \
Шифрами кодами діалектом \
Щоб сховатись у випадковому \
Щоб знайтися у слові стертому
